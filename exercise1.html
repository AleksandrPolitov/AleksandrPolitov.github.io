<!DOCTYPE html>
<html lang="en">
<head>
    <meta charset="UTF-8">
    <meta name="author" content="Aleksandr Politov" />
    <meta name="description" content="Exercise 1 for first week of static web site development course in HAMK." />
    <title>Exercise 1</title>
</head>
<body>
    <a href="https://yle.fi/a/74-20012894">LINK</a>
    
    <h1><u>Hintojen nousu ei ole kurjistanut kouluruokaa – säästöjä nipistetään niin, ettei ruokailija huomaa</u></h1>
    <p style="text-align: right;">Kunnat maksavat aterioista nyt viime vuotta enemmän. Mistään raaka-aineista ei ole kuitenkaan tarvinnut luopua kokonaan.
        <br><img src="./images/cafeteria.avif" alt="" style="height: 300px;">
    </p>
    <p>Kohonneet raaka-aine- ja energiakustannukset ovat muuttaneet koulujen ruokalistoja vain vähän, kertovat kaupunkien ateriapalveluista vastaavat tahot STT:lle.</p>
    <p>Esimerkiksi Tampereella ruoan päiväkoteihin ja peruskouluihin valmistava Pirkanmaan Voimia sopi kaupungin kanssa <i>7,3</i> prosentin hinnankorotuksesta kouluruokaan tälle vuodelle.</p>
    <p>– Sen avulla asiakkaan haluamasta palvelutasosta voidaan pitää mahdollisimman hyvin kiinni, sanoo Voimian liiketoimintajohtaja Tarja Alatalo.</p>
    <p>Yhden kouluaterian myyntihinta asiakkaalle on Tampereella nyt <i>2,88</i> euroa. Raaka-aineet muodostavat hinnasta Alatalon mukaan noin kolmanneksen. Lisäksi hinta kattaa muun muassa energia- ja työvoimakulut.</p>
    <p>Sitä, mistä raaka-aineista ruoka tehdään, tarkastellaan Alatalon mukaan myös normaalitilanteissa eikä vain silloin, kun inflaatio luo painetta siirtyä halvempiin raaka-aineisiin.</p>
    <p>– Jos on mahdollista käyttää edullisempia vaihtoehtoja ruoan laatua tai ravitsemuksellisuutta heikentämättä, totta kai sellaisia tarkennuksia tehdään. Tekemämme ruoka on kuitenkin hyvin perusruokaa eikä kovin kalliita raaka-aineita ole tähänkään mennessä ollut mahdollista käyttää, Alatalo sanoo.</p>
    <h2>Parin euron ateriasta hankala säästää</h2>
    <p>Oulussa ateriahintojen hinnankorotus oli tälle vuodelle <i>3,8</i> prosenttia. Rahassa se tarkoittaa <i>700 000 euroa</i>, sanoo Oulun Tilapalveluiden käyttäjäpalvelupäällikkö <b>Ritva Lasaroff</b>.</p>
    <p>– Tälle vuodelle haettiin lisämäärärahaa ateriapalveluiden tuottamiseen, ja se saatiin. Yleensä annosten hintoja ei ole kovin helposti korotettu.</p>
    <p>Vaikka säästöpainetta olisi, Lasaroffin mukaan kovin paljoa kouluruoasta ei voisi säästää. Tänä vuonna lukiolaisen ateria maksaa Oulussa <i>2,20</i> euroa, yläkoululaisen <i>2,06</i> euroa ja alakoululaisen <i>1,60</i> euroa.</p>
    <p>Säästöjä Oulussa on haettu esimerkiksi vaihtamalla kanafileet edullisempiin paistileikkeisiin ja toisinaan tuoretta lohta on korvattu pakastekalalla.</p>
    <p>– Muutosten vaikutukset ovat pieniä ja toivomme, ettei lapsi tai nuori huomaa niitä, Lasaroff sanoo.</p>
    <h2>Pientä säätöä resepteihin</h2>
    <p>Joensuun seudulla kouluaterioiden hintaa nostettiin vuodenvaihteessa noin kuudella prosentilla. Kouluruoan tuottamisesta vastaavan Polkka Pohjois-Karjalan tukipalveluiden toimitusjohtaja <b>Hannele Portman</b> sanoo kuntien ymmärtäneen kustannusnousun ja varautuneen siihen talousarvioissaan.</p>
    <p>Mistään raaka-aineesta ei ole luovuttu kokonaan. Edullisempaa vaihtoehtoa pyritään etsimään aina, eikä se Portmanin mukaan näy asiakkaalle.</p>
    <p>Portman kiittelee kuntien tahtotilaa kouluruoan rahoitukseen liittyvissä asioissa.</p>
    <p>– Neuvotteluissa kaikki asiakkaat pitivät laatua tärkeämpänä kuin euroja.</p>
    <p>Hintapaineet jatkuvat myös ensi vuonna. Yle kertoi aiemmin syksyllä, että ruokapalveluiden tuottajat pyrkivät löytämään ratkaisuja kustannusten hillitsemiseksi. Näistä yksi on hävikin parempi hallinta.</p>
    
</body>
</html>